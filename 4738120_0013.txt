Rerum scriptorum populi Romani 'primus historiam
artificiose composuit Gaius Sallustius Crispus atque omneS‚
qui antea res a Romanis gestas tractaverunt, longe supe-
ravit. Quam ob rem veteres scriptores non solum summis
laudibus extulerunt Sallustium — exempli causa laudo
Martialis epigr. 14, 191 „Hic erit, ut perhibent, doctorum

corda virorum,

Primus Romana Crispus in historia“ — sed etiam
ad imitandum sibi eum proposuerunt, et ipse Tacitus
„rerum Romanarum florentissimi auctoris“ studiosus fuit.
Neque post Taciti aetatem Sallustius oblivioni datus est,
sed multi scriptores posteriores ad eius dicendi genus re-
gressi sunt et profinae, ut ita dicam, historiae auctores et
scriptores ecclesiastici qui vocantur. Eorum, qui sacrum
historiam conscripserunt, imprimis Sulpicius Severus Sal-
lustii imitator commemorandus est, et tanta quidem inter
eos similitudo intercedit, ut Barthius Sulpicium Severum
nominet „Christianum Sallustium“. Quantopere Sallustii
opera Sulpicii Severi animo observata sint, multi illi loci
similes ostendunt, quos ex utroque scriptore contulit
Pratje: „Quaestiones Sallustianae ad L. Septimium et Sulpi-
cium Severum Sallustii imitatores spectantes“.¹) Neque

 

1) N onnullos locos eorum, quos collegit Pratje, afferre mihi liceat:

Sall. Sulp- Sev-

Iug. 4, 9 „verum ego liberius alti· Chr. 1 23, 7 „sed longius quam vo-
usque processi, dum me civitatis lui egressus sum, dum me tem—
morum piget taedetque: nunc ad porum nostrorum piget taedet-
inceptum redeo“. que: ad inceptum redeo.

1

