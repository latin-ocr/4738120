...202

Dativum apud omnes scriptores Romanos, Caesare ex-
cepto, verbis passivis „ab“ praepositionis loco subici nemo
est, qui nesciat. Sed apud Ciceronem principesque scriptores
prosae orationis hic dativus semper fere cum participio
perfecti et cum temporibus ab illo derivatis coniunctus est,
rarissime autem accidit, ut subiciatur temporibus, quae vo-
cantur, simplicibus. Sallustius hac in re non multum dis-
crepat a melioribus scriptoribus; sed Livius et Tacitus non
solum tempora composita, sed etiam simplicia haud raro
ita construunt, item Sulpicius Severus Quod attinet ad
tempora composita pauca sufficiant exempla. Chr. Ι. 4, 7
„sed filiis Noe ita divisus orbis fuit“. Chr. ΙΙ. 4, 6 „nobis
· nihil compertum“. D. Ι. 1, 5 „qui etsi mihi parum cogni· ⁸
tus est“. D. III. 1, 3 „fateor enim tibi . . .. mihi saepius
auditas esse virtutes“.

Dativi cum temporibus simplicibus coniuncti haec in-
veni exempla: Chr. 1. 20, 5 „exploratoribus in eam missis
renuntiatur“. Chr. II. 4, 6 „sacris litteris siletur“. Chr. Π.
14, 8 ,,. . . ut alia agentibus aut alia quaerentibus haec quo-
que cum reliquis miscerentur“. D. Ι. 26, 7 „verum nobis
ad alia properantibus omnis illorum memoria relinquatur“.
D. H. 4, 8 „tota nobis istorum memoria relinquatur“. cfr.
Liv. 5, 6, 14 „non uni aut alteri militi, sed universis exer-
citibus . . . . audiuntur“. Tac. ann. 1, 11 „Tiberio . . . . im-
plicabantur“. Ceteri posterioris aetatis scriptores hac in re
in universum cum optimis scriptoribus consentiunt.

Dativus pendens a substantivis, ubi exspectamus ge-
netivum, raro apud praestantiores scriptores legitur. Apud
Sallustium quoque non multis locis invenitur hic usus, qui
late patet apud Livium et Tacitum (cfr. Draeger, Tacitus
pag. 25 sq.). Apud Sulpicium Severum haec inveni exem-
pla: Chr. I. 2, 7 „quibus caelum sedes erat“. Chr. I. 29, 5
„huic bello dux fuit“. Chr.. I. 30, 1 „huic pater Elchana“.
Chr. H. 48, 2 „sed iter eis praeter interiorem Aquitaniam“.
E. I. 14 „verbis meis Dominus est testis‘·. cfr. Sall. Cat.

